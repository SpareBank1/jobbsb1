---
path: "/jonas"
pagetype: "employee"
date: "2019-02-08"
firstname: "Jonas"
lastname: "Jore"
role: "Utvikler"
fullrole: "Utvikler og problemløser"
email: "jonas.jore@sparebank1.no"
---

Jonas lever for gode strukturer i prosjekter, og å skjule kompleks logikk bak et brukervennlig abstraksjonsnivå. Kanskje ikke så rart at hans favorittdings er en Rubiks kube. Jonas fikk øynene opp for koding på høgskolen, og lærte seg resten selv etter det. Det dummeste han har kodet er en nettskraperapplikasjon bygd på PHP, som var utviklet for å hente ned et par hundre PDF-er spredd over 15 nettsteder. Denne skulle brukes én gang før den ble slettet og aldri brukt igjen. I SpareBank 1 Utvikling har han mange hatter som fullstack-utvikler, men det beste han vet er å begynne på blanke ark med nye features.

Høsten er Jonas’ favorittårstid. Beste filmen noensinne er Eternal Sunshine of the Spotless Mind, og det kjæreste han eier er gitaren sin. Han lager heller middag enn å ta oppvasken, og søndager bruker han helst til å sove lenge, kode hobbyprosjekter og å ta seg en løpetur.

Bli bedre kjent med Jonas her

Favorittkodespråk? Kotlin og JavaScript.
Dark mode I OS-et? Ja!
Drømmeprosjekt? Oversiktssiden i banken.
Hva ville folk blitt overrasket over med SpareBank 1 Utvikling? Da jeg begynte her trodde jeg det skulle være mye folk i dresser og snakk om bankvirksomhet og finans. Det var det ikke. Du jobber med folk som heller er lik deg selv. Det er lave skuldre og et trygt sted å lufte meninger.
Hører på mens du jobber? Black metal.
Nettleser? Firefox.
Kjæledyr? Hund.
A- eller B-menneske? A. 
Beste spill? Borderlands 3.
Yndlingsvideo på YouTube? En fyr som kjøper inn åtte ødelagte Nintendo Switch og fikser så mange som mulig i én video. 
Fagdagen i korte trekk? Fritt. Uanstrengt. Gøy.
Mac, Windows eller Linux? Linux.
Netflix eller HBO? HBO.
Favorittmat? Indisk.
Siste du postet på sosiale medier? God jul i 2018.
Beste med å jobbe i SpareBank 1 Utvikling? Varierte oppgaver. Og kollegaene.
Favoritt GIT-kommando? Git push --force.
Fagdag eller fredag? Fagdag.
Det kuleste du har gjort på jobb? Første gang jeg fikk en ny funksjon jeg hadde laget helt selv i produksjon som ble sett av flere tusen brukere. 
Hvor holder du deg oppdatert på dev-nyheter? Podcasten Syntax, Reddit og dev.to.