---
path: "/hogne"
pagetype: "employee"
date: "2019-02-08"
firstname: "Hogne"
lastname: "Jørgensen"
role: "Utvikler"
fullrole: "Utvikler og brettspiller"
email: "hogne.jorgensen@sparebank1.no"
---

Etter to måneder med matte og fysikk på skolen, gikk Hogne over til programmering – og har ikke sett seg tilbake. Siden den gang har han kodet mye rart, og det mest ubrukelige må være en Yatzi-simulator. På jobb er Hogne med på alt fra idéutvikling til koding. Han syns mange ting er bra med SpareBank 1 Utvikling, men det som kanskje er viktigst for ham er å utvikle ting som betyr noe for folk. Å lage ting folk faktisk bruker, og har nytte av. Pluss friheten da – den er viktig. 

Hogne lager heller spill, enn å spille selv. Og det sier litt når han faktisk spiller brettspill på toppnivå. Han har faktisk vunnet NM, i både Ticket to Ride og i bordtennis. Når han ikke jobber, eller tar gullmedaljer, liker han å slappe av. Hogne er egentlig et B-menneske, og på søndager gjør han helst veldig lite. Og hvis han får velge, spiser han taco. 

Bli bedre kjent med Hogne her

Favorittkodespråk? Python.
Shuffelboard, dart eller minigolf? Shuffleboard.
Hva ville folk blitt overrasket over med SpareBank 1 Utvikling? At du gjør mye mer som utvikler enn å bare kode. 
Favoritt «dings»? Robotstøvsugeren min.
Hva er det beste med jobben? At det er så variert, og at det er sosialt – jeg liker å prate med kollegaene mine. 
Det kjæreste du eier? Eier ikke så mye som er så viktig for meg. Ville sagt PC-en, men den er ganske lett å erstatte da.
Det beste med kollegaene dine? Folk er veldig sosiale, og er med på mye. 
Kjæledyr? Hadde katt før.
Favoritt GIT-kommando? git reset $(git merge-base dev branch-name)
Tre ting du liker å gjøre på jobb når du ikke jobber? Kaffepause, bordtennis, shuffleboard.
Siste du postet på sosiale medier? Nytt profilbilde for over fem år siden.
Det kuleste du har gjort på jobb? Var på roadtrip for noen måneder siden og fikk besøkt mange ulike banker rundt omkring i landet. 
Hvor holder du deg oppdatert på dev-nyheter? YouTube.
Særeste hobby? Driver med brettspill på konkurransenivå.
Én grunn til at utviklere burde jobbe i SpareBank 1 Utvikling? Fagdagen!