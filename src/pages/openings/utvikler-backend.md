---
path: "/backendutvikler"
title: "Backendutvikler"
description: "Jobbe som backendutvikler i et av Norges største inhouse utviklingsmiljøer innen finans?"
pagetype: "opening"
date: "2019-12-20"
applicationFormUrl: "https://candidate.hr-manager.net/ApplicationInit.aspx?cid=1889&ProjectId=143849&DepartmentId=21119&MediaId=4654&SkipAdvertisement=False"
closingDate: "20.01.2020"
---


### Hvorfor velge SpareBank 1?

Med et av Norges største inhouse utviklingsmiljøer har SpareBank 1 en unik mulighet til å tilby oppgaver og ansvar etter hva du ønsker selv. Hos oss vil du bli en del av et kryssfunksjonelt team, bestående av både ansatte og konsulenter. Vi har totalt 24 team, som alle har høy grad av selvstendighet og stor takhøyde. Du får være med på å påvirke valg av teknologi, arbeidsverktøy og ikke minst hvordan teamet skal jobbe for å oppnå målene som er satt.

For å tilrettelegge for god faglig utvikling har vi mange fagfora, og vi har nylig innført én fagdag i uka for alle utviklere - der du selv får bestemme hva du skal bruke tiden din på. Vi ser etter deg som er tydelig på hva du kan og ikke kan. Du er tydelig på hva du ønsker og liker å bruke tiden din på. Du er opptatt av å skape gode kundeopplevelser, og vant til å tenke  “API first".

Nysgjerrig på utviklingsmiljøet vårt? Ikke nøl med å kontakte Erland på 905 91 744 eller erland.rustebakke@sparebank1.no for en uformell prat. Skulle vi finne tonen, finner vi et tidspunkt for å bli bedre kjent.

#### Arbeidsoppgaver

For å forstå mer om hvordan det er å jobbe sammen med oss, burde du egentlig titte innom Hammersborggata 9 for en kaffekopp. Men det går an å få et innblikk i vår hverdag før vi kommer så langt også. Du kan for eksempel sjekke ut våre presentasjoner på JavaZone eller ta en kikk på bloggen hos Medium.

Hos oss har du muligheten for å bevege deg i alle lag av koden, som i dag består av blant annet Java, Kotlin, JavaScript og React kjørende på en OpenShift-plattform. Du vil også utføre code reviews, følge opp pull requests og jobbe aktivt med forbedringer av arkitektur og kodebase - i tett samarbeid med resten av teamet.

#### Kvalifikasjoner

Vi har lenge jobbet med å insource erfarne utviklere, og i dag har vi en solid base med kunnskapsrike og trygge folk i teamene våre. Vel så viktig har det blitt å koble sammen ulike mennesker som utfyller hverandre, og som sammen leverer gode resultater. Mangfold bygger de beste teamene. Vi ønsker fortsatt å komme i kontakt med deg som er erfaren, men også deg som ikke har like mange år i arbeidslivet på baken. Du kan nemlig bidra til å utfordre de som har vært med en stund, stille spørsmål om vedtatte sannheter, og tenke utenfor de tradisjonelle rammene. Det har stor verdi for oss.

#### Hvorfor bank?

Nå om dagen er det ekstra spennende å jobbe i bank. Innføringen av betalingsdirektivet PSD2 åpner opp markedet, skaper et mylder av liv i FinTech-bransjen, og legger til rette for økt konkurranse og raskere endringstakt. Det betyr at det blir viktigere enn noen gang å være tidlig ute med de beste kundeopplevelsene. Vi mener vi har rigget oss godt, og omfavner de nye mulighetene. Vi trenger mennesker som liker denne typen endring og som kan være med å forme veien videre.

Våre kunder forventer at vi er tilgjengelige 24/7, og at det vi foretar oss er riktig - helt ned til minste detalj. Derfor har vi godt innarbeidede rutiner og prosesser for å sikre stabilitet. Vi kan skryte av å ha den best likte mobilbanken, som forenkler hverdagsøkonomien til over 1 million mennesker hver eneste dag. Vi er landets nest største finansaktør, og det betyr at systemene, tjenestene og produktene du vil få jobbe med betyr noe - for mange.

#### Vi tilbyr

Som alle andre dekker vi mobiltelefon og internett, har noen firmahytter tilgjengelig, eget treningsrom med nyoppussede garderober, sykkelparkering i kjelleren, lyse fine lokaler midt i sentrum, med shuffleboards og ping pong, samt gode pensjons- og forsikringsordninger. Vi tror ikke du velger oss bare på grunn av denne listen, men det er greit å få frem at vi er konkurransedyktige - også på lønn. Det skulle bare mangle.

Velger du oss, håper vi du gjør det fordi du ønsker å være en del av vårt utviklingsmiljø, og fordi du liker vår kultur og måten vi jobber oss fremover på. Hvordan vi er opptatt av å lære av våre feil og hvordan vi aktivt jobber for å bli bedre. Våre banker har en ekstrem lokal forankring - de lever og dør med sine lokalsamfunn, og de følger sine kunder gjennom alle deres livsfaser. Dette smitter over på vår kultur om å ta vare på og støtte hverandre.

#### Interessert i stillingen?
Ta en prat med utviklingsleder [Erland Rustebakke ](mailto:erland.rustebakke@sparebank1.no) på telefon [905 91 744](tel:+4790591744) 
