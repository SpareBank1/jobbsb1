---
path: "/fremtidensmobilbank"
title: "Fremtidens mobilbank utvikles sammen"
subtitle: ""
pagetype: "page"
image: "./img/fremtidensmobilbank.jpg"
description: "Regnskap, bokføringsplikt, debet og kredit. Bedriftsøkonomi kan være komplekst. Det stiller enorme krav til de som utvikler vår mobilbank til bedrifter, som tjenestedesigner Mai Baunstrup."
---

Mobilbanken skal håndtere kompliserte oppgaver, og samtidig gi brukeren enkel oversikt og kontroll på økonomien. Det er en oppgave tjenestedesigner i SpareBank 1 Utvikling blir motivert av.

– Å utvikle og forbedre en mobilbank i 2023 stiller helt nye krav til oss som team og selskap. Siloer må rives ned, vi må jobbe tverrfaglig og utvikle løsninger som skal forstås og brukes av en bred målgruppe, forteller hun.

Mai er sivilingeniør, med en utdannelse innen produkt- og designpsykologi i Danmark.

**– Ved å jobbe bedre sammen på tvers, skaper vi fremtidens mobilbank, for folk og bedrifter flest, mener hun.**

### En bankjobb med mening

Det er mer enn bare teknologi og innovasjon som driver Mai og hennes team.

**– Vi ser at løsningene vi utvikler gir folk bedre kontroll på økonomien – både privatkunder og for bedrifter. I tiden vi går inn i kan bedre økonomisk kontroll være helt avgjørende for noen for å håndtere de økte kostandene, utdyper hun.**

### Hvorfor, hvorfor, hvorfor ...

Innsikt og kunnskap er avgjørende for å forstå og løse behovene og ønskene til bankens kunder. Mai og hennes team jobber etter rammeverket Jobs-to-be-done (JTBD) for å finne ut hva brukerne trenger å få løst, slik at de kan bygge den beste mobilbanken.

– JTBD er en metodikk som hjelper oss å forstå kundenes dypere behov og motivasjoner, ved å fokusere på hvilke jobber kundene ansetter produktene og tjenestene våre til å gjøre for dem. Dette gir oss en rikere forståelse av hvordan vi kan forbedre og tilpasse løsningene våre, forklarer Mai.

**Mobilbank bedrift og mobilbanken for privatkunder er noe som SpareBank 1 Utvikling er spesielt stolte av, og det er også et produkt Mai brenner for.**

– Mobilbanken er ikke bare en bankløsning. Den er et verktøy for å gjøre folks hverdag enklere og mer effektiv. Vår innsats for å forbedre og forenkle bruken av mobilbanken har gitt resultater vi er utrolig stolte av, sier hun.

**Hvis du er en lidenskapelig problemknuser, designer eller utvikler som trives i et kreativt, sosialt og innovativt miljø, og ønsker å forbedre bankopplevelsen for én million mennesker, vil vi høre fra deg!**