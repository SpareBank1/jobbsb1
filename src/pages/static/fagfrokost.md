---
path: "/fagfrokost"
title: "Fagfrokost i SpareBank 1 -100% fagprat-"
subtitle: "Fagfrokost: Utviklere om utvikling"
pagetype: "page"
image: "./img/fagfrokost_vipps.png"
description: "Det finnes haugevis med tips og triks for hvordan man kan starte dagen best mulig. De fleste av dem inneholder et eller annet om en god frokost. Det tar vi på alvor!"
---

Vi i SpareBank 1 Utvikling serverer en frokost som virkelig kickstarter dagen og inneholder 5-om-dagen for en utvikler:
* Kaffe og kanelboller 
* Erfaringsdeling
* 100% fagprat
* Inspirasjon 
* Sosialisering og relasjonsbygging


***

## Fagfrokost: Monitorering og alarmer

|     |  |  |
| -------- | ------- |------- |
| **Når:**  |  | Torsdag 30.11.2023    |
|   | | 08:30-09:00: Kaffe & kanelboller, mingling|
|   | | 09:00-10:00: Utviklere fra NRK, NAV, ZTL Payments og SpareBank 1 Utvikling snakker om monitorering og alarmer|
|   | | 10:00-10:30: Mingling og mer kaffe|
| **Hvor:** | | SpareBank 1 Utviklings lokaler i Hammersborggata 9, Oslo     |
| **I sofaen:**    |  | NRK, NAV, ZTL Payments, SpareBank 1 Utvikling   |

**Om tema:** Tradisjonelt har mange sett på monitorering og overvåking som grunnlag for rapporter som forteller hva som gikk galt og når det gikk galt. Noen har kanskje også koblet på en alarm som sier fra når en uønsket hendelse har skjedd. Alarmene går kanskje til et eget dedikert team som ha ansvaret for å følge dem opp. I mange tilfeller er det umulig for dem å vite hvor de kommer fra, hvorfor de kommer og hvor alvorlig alarmen er. Utviklerne som har laget funksjonen som trigger alarmen får den kanskje også, men der går de rett i spam-filteret siden de kommer hele tiden.

Monitorering, overvåking og alarmer kan være så mye mer enn dette. De kan bidra til at vi jobber smartere, mer effektivt og tør å ta sjanser vi ikke gjør i dag, f.eks supertidlig produksjonssetting av kode. Men for å få til dette må alarmene bli mye bedre og utviklerne og teamene ta et større ansvar.

Samtalen kommer innom hvordan de ulike virksomhetene jobber med og har løst disse problemstillingene, hva som fungerer bra og mindre bra. 


***

## Fagfrokost: Frontendarkitektur i en mobil verden

|     |  |  |
| -------- | ------- |------- |
| **Når:**  |  | Torsdag 07.12.2023    |
|   | | 08:30-09:00: Kaffe & kanelboller, mingling|
|   | | 09:00-10:00: Utviklere fra NRK, NAV, Finn og SpareBank 1 Utvikling snakker om frontendarkitektur|
|   | | 10:00-10:30: Mingling og mer kaffe|
| **Hvor:** | | SpareBank 1 Utviklings lokaler i Hammersborggata 9, Oslo     |
| **I sofaen:**    |  | Bekk, NRK, Finn, SpareBank 1 Utvikling   |

**Om tema:**   Mange har brukere som anvender en app på mobilen, gjerne flere ganger i løpet av en dag, for å få utført oppgavene sine. Samtidig finnes det  både funksjonalitet og brukere som foretrekker å bruke ordinære nettløsninger. Et viktig spørsmål da blir hvordan man driver utvikling av brukergrensesnitt (aka frontend) i begge disse kanalene. 

Det finnes mange muligheter og tilnærminger og mange avvieinger med tanke på blant annet arkitektur og funksjonalitet som må gjøres. Kanskje skal man nøye seg med en responsiv webapp, en webapp + noe native funksjonalitet, en hybrid app eller en helt annen kombinasjon. 

Samtalen komme innom erfaringer, fordeler og ulemper, tanker om fremtiden deltakerne har med sine løsningsvalg. 

***

### Hvordan foregår en fagfrokost?
Konseptet er enkelt! Deltakere fra 4-5 virksomheter sitter i Skavlan-style foran publikum med en ordstyrer som spør ulike spørsmål relatert til et tema. Eksempel på temaer er monitorering og alarmer, felleskode, logging, arkitektur, parprogrammering, bruk av pull requests, utfordringer og fordeler med hjemmekontor osv. Så diskuteres det åpent mellom deltakerne, uten noe form for planlegging eller forberedelser. Det gjøres ikke opptak.

Hver frokost vil ha et hovedtema der vi hører hvordan de ulike virksomhetene jobber med dette temaet, hvilke utfordringer og erfaringer de har gjort. Selv om det er 
utviklere som snakker om utvikling med utviklere vil innholdet også være relevant for for flere grupper.

Hensikten er å dele kompetanse og erfaringer, bygge relasjoner og få en hyggelig start på dagen. 