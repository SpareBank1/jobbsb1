---
path: "/omoss"
title: "SpareBank 1 Utvikling"
subtitle: "Dette er SpareBank 1 Utvikling"
pagetype: "page"
image: "./img/hero.jpg"
description: "Vi utvikler og drifter løsninger som brukes av over 1 million bankkunder. Hver åttende nordmann har oss i lomma. Vi er eksperter på finansiering, betaling, sparing og en hel masse andre ting. Men vi er ikke en bank."
---


Så hva _er_ vi egentlig? Spør du oss: Norges beste forretningspartner! Det er i hvert fall det vi jobber for å være, hver eneste dag. Vi er et eget selskap, som de 14 SpareBank 1-bankene eier sammen. Vår viktigste oppgave er å sørge for at de er helt i front når det gjelder brukeropplevelser, kundeverdi og konkurransekraft. 

Dette gjør vi først og fremst gjennom å skape og forvalte de aller beste digitale løsningene i bransjen – fordi hverdagsøkonomien er viktig for både folk og bedrifter i hele Norge. Dette handler ikke bare om kul kode og UX, men om husdrømmen, tryggheten, pensjonen, lønna og mulighetene til folk. Da må vi sørge for at lysene alltid er på, og at folk har tilgang til tjenestene de trenger. 

Når det er sagt er vi ikke rent lite stolte av at mobilbanken vår er den aller best likte i landet heller. Over 600.000 mennesker er innom hver eneste dag. Og vi liker dem minst like godt som de liker oss.  

SpareBank 1 Utvikling har en rekke sterke fagmiljøer: IT, marked, forretningsstøtte, betaling, sparing, finansiering, organisasjon og kommunikasjon. Vi teller nesten 600 medarbeidere, med ansatte og konsulenter. Vi dyrker samarbeid på tvers, deling og kompetanse, og vi vil veldig gjerne ha enda flere kolleger å le, lære og levere sammen med. Interessert? 

<a href="/#ansatte">Her kan du bli enda bedre kjent med oss og folka som jobber her.</a>
