{
    "componentChunkName": "component---src-templates-page-template-js",
    "path": "/selvstendighet",
    "result": {"data":{"markdownRemark":{"html":"<p>Vi tror at forskjeller og ulike perspektiv fører gode ting med seg. I SpareBank 1 Utvikling er vi en samling av forskjellige folk med forskjellige bakgrunner, interesser og erfaringer. Det tror vi er noe av formelen for å skape innovative bankløsninger som ikke bare hjelper noen få, men en stor del av befolkningen vår.</p>\n<p>Anne har jobbet i SpareBank 1 Utvikling i snart tre år. Det hun setter mest pris på med jobben sin er muligheten til å skape resultater sammen med kollegaene sine. Hun mener samarbeid er nøkkelen til å løse komplekse problemstillinger.</p>\n<p>– Vi finner frem til de beste løsningene når vi diskuterer forskjellige problemstillinger. Ulik kompetanse og perspektiv er nødvendig for å løse komplekse problemstillinger. Pluss at det er mye gøyere å lykkes sammen andre. Det å lære og utvikle seg sammen bygger sterkere</p>\n<p>bånd i teamet, så det blir en positiv spiral. Vi har også tro på at vi må lage trygge læringsarenaer hvor det er lov å gjøre feil så lenge vi lærer noe, sier hun.</p>\n<p>Det er ingen hemmelighet at fag og læring står høyt på agendaen hos oss. Anne tror tid til å dyrke utvikling og en delingskultur er viktig.</p>\n<p>– Vi ønsker å skape en sterk delingskultur på tvers av team og avdelinger. Vi har etablert flere arenaer for å dele, som fellesdemo, fagfrokost og forskjellige faggrupper som kommer sammen og deler læring. Vi prøver også å ha gode verktøy for samarbeid, som Slack og Miro. Vi syns også det er gøy å dele med andre, for eksempel på JavaZone hvor vi i fjor hadde hele fem foredrag, sier hun.</p>\n<p>Forskning viser at medarbeidere som får ansvar og myndighet til å løse oppgaver på den måten de selv mener er best, generelt presterer bedre. I SpareBank 1 Utvikling dyrker vi ikke egoer, men det betyr ikke at vi ikke heier på selvstendig utvikling.</p>\n<p>– Det er absolutt rom for å utvikle egne ferdigheter og utvikle seg selvstendig hos oss. Vi har blant annet tilgang til mange spennende kurs på Coursera. Det er også anledning til å delta på eksterne kurs eller konferanser, forteller Anne.</p>\n<p>Kilder: <a href=\"https://forskning.no/arbeid-handelshoyskolen-bi-naeringsliv/ansatte-som-far-bestemme-selv-presterer-bedre/366840\">https://forskning.no/arbeid-handelshoyskolen-bi-naeringsliv/ansatte-som-far-bestemme-selv-presterer-bedre/366840</a></p>","frontmatter":{"date":null,"path":"/selvstendighet","title":"Selvstendighet og deling","subtitle":"Bedre sammen","description":"Hos oss lykkes vi ikke alene, men sammen. Det er rotfestet i arbeidskulturen vår. Og det er noe av det utviklingslederen, Anne Tveten, liker aller best med jobben.","image":{"childImageSharp":{"fluid":{"originalImg":"/static/2ace4ec4ac31716fb91d1e22b16b52d9/a41d1/selvstendighet-hero.jpg"}}}}}},"pageContext":{}},
    "staticQueryHashes": ["1216879795","3649515864"]}