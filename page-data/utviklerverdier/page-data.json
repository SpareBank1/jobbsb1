{"componentChunkName":"component---src-templates-page-template-js","path":"/utviklerverdier","result":{"data":{"markdownRemark":{"html":"<h1>Verdier, egenskaper og aktiviteter vi setter pris på</h1>\n<p>Gjør godt arbeid i teamet. Det er det aller viktigste. Det gjør at vi sammen lykkes med både teamets og SpareBank 1 Utvikling sine mål. Slik hjelper vi kundene våre til å få en best mulig og enklest mulig hverdagsøkonomi. Verdiene under hjelper oss med dette.</p>\n<h2>Vær åpen og forståelsesfull</h2>\n<h3>Hvorfor det?</h3>\n<ul>\n<li>Det skaper et godt arbeidsmiljø</li>\n<li>Det er fint å være sammen folk som er åpne og forståelsesfulle</li>\n<li>Det er en forutsetning for å ha god læringskultur</li>\n</ul>\n<h3>Hvordan gjør jeg det?</h3>\n<ul>\n<li>Møt nye mennesker og nye oppgaver med et åpent sinn. Begge er som oftest mer sammensatte enn det vi ser på overflaten</li>\n<li>Tør å være åpen om ting du ikke kan eller ikke forstår</li>\n<li>Vær forståelsesfull for at andre kanskje aldri har hørt om det du har jobbet med i flere år</li>\n</ul>\n<h2>Jobb sammen</h2>\n<h3>Hvorfor det?</h3>\n<ul>\n<li>Forsking viser at vi løser oppgavene både raskere og bedre når vi jobber sammen</li>\n<li>Vi øker den psykologiske tryggheten når vi jobber sammen</li>\n<li>Når vi øker den psykologiske tryggheten, så trives vi bedre og vi jobber bedre</li>\n<li>Vi blir raskere ferdig med oppgavene i teamet – Time To Market går ned</li>\n</ul>\n<h3>Hvordan gjør jeg det?</h3>\n<ul>\n<li>Reduser antall oppgaver teamet jobber med samtidig, slik at det blir naturlig å samarbeide på oppgavene</li>\n<li>Book felles tid i kalenderen til sammenhengende arbeid, slik at dere skaper dere tid sammen for for eksempel å parprogrammere</li>\n<li>Løs oppgavene sammen. På denne måten får oppgavene kontinuerlig flyt og fokus og vi blir raskere ferdig. Oppgaven stopper ikke selv om noen skal i et møte eller er borte en dag. Dermed leverer vi verdi raskere – og vi får det mer gøy sammen</li>\n<li>Gjør kontinuerlig refaktorering i par. Slik bygger vi bedre kvalitet og reduserer tid med venting på Pull Request-godkjenningner</li>\n<li>Se etter muligheter for å samarbeide på tvers av både team og områder</li>\n</ul>\n<h2>Del kunnskapen din og tiden din med andre</h2>\n<h3>Hvorfor det?</h3>\n<ul>\n<li>Kunnskapen vår er det viktigste verktøyet vårt som utviklere. Når vi deler den med andre, gir vi andre bedre verktøy å jobbe med. Vi blir alle bedre i jobben vår, og den blir mer gøy</li>\n<li>Det er lærerikt å lære bort det vi kan. Da lærer vi det også enda bedre selv.</li>\n</ul>\n<h3>Hvordan gjør jeg det?</h3>\n<ul>\n<li>Parprogrammer</li>\n<li>Fortell om ting du har lært, vis fram i teamet</li>\n<li>Brown bag-lunsj</li>\n<li>Bidra til fagdagen: Foreslå, holde eller være med på aktiviteter på fagdagen, arranger aktiviteter som kurs og felles workshop</li>\n<li>Dele på blogg / sosiale medier / skrive artikkel feks på Medium</li>\n<li>Prate på meetup og konferanse</li>\n<li>Bidra til Open Source prosjekter</li>\n</ul>\n<h2>Vær nysgjerrig</h2>\n<h3>Hvorfor det?</h3>\n<ul>\n<li>Nysgjerrighet må til for å skape god læringskultur</li>\n<li>Vi lærer nye ting raskere</li>\n<li>Nysgjerrighet er basis for kontinuerlig forbedring</li>\n<li>Nysgjerrighet er en kraftig konfliktløsningsmekanisme</li>\n<li>Når det er noe en er uenig i eller ikke forstår, så er det kraftfullt å spørre spørsmål for å få mer forståelse for motpartens syn og tanker</li>\n</ul>\n<h3>Hvordan gjør jeg det?</h3>\n<ul>\n<li>Prøv ut ting. Det er mye læring i å prøve ting ut, også når det ikke fører fram</li>\n<li>Utfordre etablerte sannheter – kan det være at forutsetningene er endret siden en løsning ble valgt?</li>\n<li>Spør om mer informasjon når det er noe du ikke forstår eller er uenig i</li>\n</ul>\n<h2>Gjør ting bedre hele tiden</h2>\n<h3>Hvorfor det?</h3>\n<ul>\n<li>Det er gøy å gjøre ting bedre</li>\n<li>Uten å hele tiden tenke på forbedring i koden, vil den til slutt bli umulig å endre, og vi ender opp med The Grand Rewrite</li>\n<li>Vi kan levere stadig raskere med stadig høyere kvalitet</li>\n<li>Kravene til industrien vår, og industrien selv, endrer seg stadig raskere. Dermed er kontinuerlig forbedring både en forutsetning og en streng nødvendighet for ikke å havne i bakleksa</li>\n</ul>\n<h3>Hvordan gjør jeg det?</h3>\n<ul>\n<li>Hvis du ser en liten forbedring du kan gjøre, så gjør den med en gang</li>\n<li>Speiderprinisppet: Forlat koden i bedre stand enn da du fant den. Her må vi være pragmatiske, slik at vi ikke ender opp med å \"rydde hele verden\"</li>\n<li>Se etter bedre måter å løse utfordringer på</li>\n<li>Sett på en ny kaffekanne når du tar den siste koppen</li>\n</ul>\n<h2>Tenk helhetlig</h2>\n<h3>Hvorfor det?</h3>\n<ul>\n<li>Vi forstår hvorfor vi lager det vi gjør</li>\n<li>Når vi forstår helheten i domenet eller problemet vi skal løse, så er det større sannsynlighet for at vi lager rett løsning</li>\n<li>Lettere å forstå hvem som bør involveres i oppgaven – kanskje problemet viser seg også å kunne berøre flere team eller kundereiser?</li>\n</ul>\n<h3>Hvordan gjør jeg det?</h3>\n<ul>\n<li>Jobb skikkelig med problemstillingen dere har fått</li>\n<li>Tenk på om flere kan ha glede av løsningen: Bidra til det felles skriptrammeverket Bob, Designsystemet eller lag biblioteker med fellesfunksjonalitet</li>\n</ul>\n<h2>Vis initiativ</h2>\n<h3>Hvorfor det?</h3>\n<ul>\n<li>Det er en forutsetning for å få ting gjort istedet for bare å prate om dem</li>\n<li>Vi får bedre løsninger når flere bidrar</li>\n<li>Er utrolig viktig for fellesskapet. At flere vil og kan ta ansvar gir en utrolig robusthet i både teamet og i SB1U</li>\n<li>Gir mestringsfølelse og trivsel</li>\n<li>Er lærerikt</li>\n<li>Gir økt grad av eierskap – vi bryr oss ekstra</li>\n</ul>\n<h3>Hvordan gjør jeg det?</h3>\n<ul>\n<li>Si fra om utfordringer – og hjelp til med å løse dem</li>\n<li>Har du en ide, så jobb for å få den realisert</li>\n<li>Bidra i rekruttering: intervjuer, delta på stand, følg opp sommerstudenter</li>\n<li>Bidra sosialt, både i teamet og i avdelingen</li>\n</ul>","frontmatter":{"date":null,"path":"/utviklerverdier","title":"Utvikler","subtitle":"Hvilke verdier og egenskaper setter vi pris på?","description":"Det er viktig at alle forstår hvilke verdier og egenskaper vi setter pris på i Utvikleravdelingen. Når dette er åpent, kan en bruke dette som inspirasjon til hvor en vil bidra, og på områder det kan være nyttig å jobbe med.","image":{"childImageSharp":{"fluid":{"originalImg":"/static/86dcb24721bc90c92d5206db686b858b/760b0/gladeutviklere.jpg"}}}}}},"pageContext":{}},"staticQueryHashes":["1216879795","3649515864"]}