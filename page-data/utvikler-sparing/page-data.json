{"componentChunkName":"component---src-templates-opening-template-js","path":"/utvikler-sparing","webpackCompilationHash":"196fcc2e7ca7d4f20a2c","result":{"data":{"markdownRemark":{"html":"<h2>Har du lyst til å bli med på å gjøre 2019 til vårt mest spennende år på spareområdet?</h2>\n<p>Hos oss vil du bli en del av et kryssfunksjonelt team som består av utviklere, designere, testere og folk fra forretningssiden. Teamene har tydelig ansvar, kombinert med frihet og tillit, og påvirker valg av løsning, teknologi og arbeidsmåte.</p>\n<p>Vi er nysgjerrige på ny teknologi og hos oss er faglig individuell utvikling meget viktig. Teknologi beveger seg raskt og det er viktig å følge med. Ønsker du å utvide din horisont ved å lære mer om for eksempel maskinlæring eller funksjonell programmering finnes det gode muligheter for det her. Du får jobbe med containerbasert teknologi som Docker og Openshift i et linuxbasert utviklingsmiljø. Alle som jobber her har mulighet til å påvirke sin egen arbeidshverdag. Vi har mange fagfora, og som en del av å bli enda flinkere faglig tester vi nå en egen ukentlig fagdag for utviklere. Vi har også flere hackathons hvert år.</p>\n<p>Våre foredrag på <a href=\"https://vimeo.com/album/4257283\">JavaZone og Smidigkonferansen</a> forteller om reisen vi er på, og hvordan vi er organisert. I vår <a href=\"https://medium.com/sparebank1-digital\">blogg</a> kan du lese mer om hvordan vi jobber.</p>\n<h4>Arbeidsoppgaver</h4>\n<ul>\n<li>Videreutvikle løsninger som brukes av en million mennesker hver eneste dag</li>\n<li>Bidra i alle faser av utviklingsprosessen, fra idé til produksjon</li>\n<li>Gjøre feil- og problemanalyse</li>\n<li>Bidra til kontinuerlig forbedring av arkitektur, arbeidsprosess og kode.</li>\n<li>Delta i avdelingens øvrige arbeid</li>\n</ul>\n<h4>Kvalifikasjoner</h4>\n<ul>\n<li>Erfaring med Java, Kotlin</li>\n<li>Erfaring med å utvikle rike grensesnitt med JavaScript, React/Redux eller andre rammeverk</li>\n<li>Glad i å jobbe på Linux-plattformen</li>\n<li>Høyere utdanning på universitets- eller høyskolenivå</li>\n</ul>\n<h4>Egenskaper</h4>\n<ul>\n<li>Selvdrevet og løsningsorientert</li>\n<li>Liker å lære nye ting</li>\n<li>Evne til å håndtere komplekse problemer</li>\n<li>Samarbeider godt med andre</li>\n<li>God til å kommunisere – både skriftlig og muntlig</li>\n</ul>\n<h4>Vi tilbyr</h4>\n<ul>\n<li>Trivelige kollegaer i et topp arbeids- og kompetansemiljø, og et av Norges største utviklingsmiljøer</li>\n<li>Utfordrende og varierte arbeidsoppgaver på strategisk viktige satsningsområder</li>\n<li>Gode muligheter for faglig og personlig utvikling. Vi tester nå ut fagdag en gang i uken for alle utviklere.</li>\n<li>Familievennlig arbeidstid med fleksibilitet i hverdagen og sommertid</li>\n<li>Moderne lokaler sentralt i Oslo</li>\n<li>Kaffebar, treningsrom, diverse idrettslag og sosiale aktiviteter</li>\n<li>Gode pensjons-, bank- og forsikringsordninger</li>\n</ul>\n<h4>Om oss</h4>\n<p>SpareBank 1 Utvikling er de 14 SpareBank 1-bankenes felles utviklingsselskap. Våre 300 dyktige medarbeidere går på jobb hver dag for å skape, utvikle og forvalte de beste IT-løsningene, tjenestene og brukeropplevelsene i bransjen - fordi hverdagsøkonomien er viktig for både folk og bedrifter. Vi jobber også med markeds- og forretningsutvikling, og er en proaktiv og innovativ samarbeidspartner for SpareBank 1-bankene. Vi vektlegger læring og kompetanse, frihet og trivsel i arbeidshverdagen. Det gjør SpareBank 1 Utvikling til et spennende sted å jobbe, og et godt sted å være.</p>\n<h4>Interessert i stillingen?</h4>\n<p>Ta en prat med teamleder <strong>Brit Kristin Kaaresen</strong> på telefon <strong>988 60 034</strong> eller e-post <a href=\"mailto:brit.kaaresen@sparebank1.no\">brit.kaaresen@sparebank1.no</a>.</p>","frontmatter":{"date":null,"path":"/utvikler-sparing","title":"Utvikler til team sparing","description":"Vi prøver å gi folk gode sparevaner. Derfor fokuserer vi mye på å finne kundenes behov, prøve ut hypoteser og utvikle MVP’er. Vi håper du vil være med på denne reisen.","applicationFormUrl":"https://candidate.hr-manager.net/ApplicationForm/SinglePageApplicationForm.aspx?cid=1889&departmentId=21116&ProjectId=143638&MediaId=4636","closingDate":"15.09.2019"}}},"pageContext":{"isCreatedByStatefulCreatePages":false}}}